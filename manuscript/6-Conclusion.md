# Sonuç

Bir paket oluşturmak zahmetli bir iştir. Ancak paketler hem bizim, hem de diğer geliştiricilerin hayatlarını oldukça kolaylaştırmaktadır. Bu nedenle paket tabanlı mimari oldukça önemlidir ve kendimizi tekrar etmekten bizi kurtarabilir. 

Ancak unutulmamalıdır ki; zaten var olan bir paketi yeniden yazmak zaman ve buna bağlı olarak kaynak israfı olacaktır. Bu nedenle bir paket yazmak istediğinizde; ilgili işi yapan başka bir paketin olmadığına emin olmanız gerekmektedir. Olmayan, düşünülmemiş paketleri geliştirmek her zaman için daha iyi karşılanacaktır. Eğer bir işi yapan bir paket var ama sizin ihtiyaçlarınızı karşılamıyorsa; kendi paketinizi yazmayı düşünmeden önce, o pakete katkı sağlamayı denemeniz yerinde olacaktır. Bir paket ne kadar çok geliştirici (katkı sağlayan) tarafından desteklenirse, o kadar güçlü olacaktır. Tek başınıza bir paketle uğraşmak ve cılız bir paket sunmaktansa, büyük bir ekibin ufak bir parçası olmak daha iyi işler yapmanıza olanacak sağlayacaktır. 

Ne yazık ki PHP camiası kendi başına çırpınan geliştiricilerle doludur. Bu nedenle de oldukça haklı eleştirilere mağruz kalmaktadır. Bence bu eleştirilere verilebilecek en iyi cevap; daha iyi dökümanlanmış, daha çok test edilmiş, daha büyük ekiplerle ortaya çıkarılmış, daha düzenli bir kod yapısını içerisinde barındıran ve daha stabil paketlerin varlığıdır.

E-kitap boyunca yaşadığınız her türlü sorunu ya da görüş ve önerilerinizi aşağıdaki adresler üzerinden bildirebilirsiniz. 

İlginiz için minnettarım.

[i.ozguradem@gmail.com](i.ozguradem@gmail.com)
[@iozguradem](https://twitter.com/iozguradem)
[E-Kitap GitHub Deposu](https://github.com/ozziest/phppaketigelistirme)

